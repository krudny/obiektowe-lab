# Laboratorium z przedmiotu 'Programowanie obiektowe'

Instrukcje do poszczególnych laboratoriów znajdują się w odpowiednich folderach.

* [Git - rozproszony system kontroli wersji](lab0/Readme.md)
* [Instrukcje sterujące w Javie](lab1/Readme.md)
* [Model obiektowy](lab2/Readme.md)
* [Interakcje między obiektami](lab3/Readme.md)
* [Interfejsy i mapy](lab4/Readme.md)
* [Dziedziczenie](lab5/Readme.md)
* [Refactoring kodu](lab6/Readme.md)
* [Wielowątkowość](lab7/Readme.md)
* [Interfejs graficzny](lab8/Readme.md)

Dodatkowe laboratoria do realizowania (opcjonalnie) w trakcie projektu:
* [Lambdy, streamy i zarządzanie zasobami](proj-lab1/Readme.md)
* [Kotlin jako alternatywa dla Javy](proj-lab2/Readme.md)
# Zasady oceniania

Na zajęciach będziemy zajmowali się zwierzakami. Dosłownie i w przenośni. Podczas kolejnych laborek oraz projektu będziemy rozwijali aplikację, w której stworzymy świat zapełniony florą i fauną. Nasze zwierzaki będą walczyć o to by nie zostać z pustym żołądkiem, a co za tym idzie - przetrwać.

Przetrwać muszą też jakoś studenci, chcący zaliczyć przedmiot Programowanie Obiektowe. Dlatego postanowiliśmy subtelnie powiązać te dwa światy i oprzeć cały system oceniania również o... opiekę nad zwierzakiem. 

Będzie to wyglądało następująco:

1. Na początek **nazwij swojego zwierzaka**. To ważne, bo dzięki temu będziesz mógł śledzić potem jego rozwój, a co za tym idzie swoje oceny w *Hall of Fame* wszystkich zwierzaków.

2. Twoim celem jest pielęgnować i rozwijać zwierzaka, dzięki czemu będzie on zdobywał punkty doświadczenia (**xp**). Doświadczenie zdobywasz poprzez:

   - Zrealizowanie wprowadzającego laboratorium z Gita (pierwsze spotkanie, maks. **4xp**)
   - Realizowanie w terminie zadań z **laboratoriów z Javy**   (8 spotkań, za każde maks. **4xp**)
   - Poprawne odpowiedzi na **kartkówkach** (8 spotkań, pierwsza kartkówka na drugim spotkaniu, za każdą **2xp**)
   - Zrealizowanie dużego **projektu** (w drugiej części semestru, maks. **32xp**)

3. Łącznie Twój zwierzak może zdobyć w ten sposób maksymalnie **84xp**. W trakcie zdobywania doświadczenia Twój zwierzak będzie awansował na kolejne poziomy doświadczenia, które wiążą się też z oceną końcową:

   |                                                              | poziom doświadczenia  | xp        | ocena |
   | ------------------------------------------------------------ | --------------------- | --------- | ----- |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear1.png" alt="jajo" width="100" /> | Jajo                  | <0, 25)   | 2.0   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear2.png" alt="pisklak"  width="100" /> | Pisklak               | <25, 50)  | 2.0   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear3.png" alt="podlot"  width="100" /> | Podlot                | <50, 60)  | 3.0   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear4.png" alt="zoltodziob"  width="100" /> | Żółtodziób            | <60, 70)  | 3.5   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear5.png" alt="nieopierzony" width="100" /> | Nieopierzony odkrywca | <70, 80)  | 4.0   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear6.png" alt="samodzielny"  width="100"/> | Samodzielny Zwierzak  | <80, 90)  | 4.5   |
   | <img src="https://raw.githubusercontent.com/Soamid/obiektowe-lab/refs/heads/master/img/owlbear7.png" alt="bestia"  width="100" /> | Majestatyczna Bestia  | <90, 100) | 5.0   |

   

4. Aby zaliczyć przedmiot Twój zwierzak musi być **na koniec** co najmniej **Podlotem** oraz powinien zdobyć co najmniej **16xp** w trakcie Projektu. Ponadto musi on **wykluć się z Jaja** przed końcem laboratoriów (*inkubacja*). 

5. Dodatkowo w trakcie całego semestru będzie można zdobywać wraz z zwierzakiem łupy za wykonywanie dodatkowych aktywności. Łupy ułatwią zdobywanie xp, a nawet pozwolą pomnożyć jego wartość! **Wykonywanie dodatkowych aktywności to również jedyny sposób by zdobyć więcej niż 84xp, a co za tym idzie osiągnąć maksymalny poziom zwierzaka i ocenę 5.0.**

6. Rodzaje zdobywanych łupów są zależne od momentu w semestrze. W pierwszej części kursu realizujemy laboratoria, z którymi związane są inne łupy niż z projektem, który zaczniemy po zakończeniu laboratoriów:

   **I. Część laboratoryjna (*Inkubacja*)**

   |                                                              | Nazwa łupu | Znaczenie                                                    |
   | ------------------------------------------------------------ | ---------- | ------------------------------------------------------------ |
   | <img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_lab.png" alt="marchew_lab"  width="100" /> | Marchewka  | **+10%** do sumy za lab z Javy (maks. 30%)<br /><br />*zdrowa alternatywa dla kija* |
   | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_test.png" alt="restore_lab"  width="100" /> | Weterynarz | **2xp** za kartkówkę (przeszłą lub przyszłą)<br /><br />*darmowy zastrzyk wiedzy* |

   **II. Część projektowa (*Eksploracja*)**

   |                                                              | Nazwa łupu              | Znaczenie                                          |
   | ------------------------------------------------------------ | ----------------------- | -------------------------------------------------- |
   | <img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_proj.png" alt="marchew_proj"  width="100" /> | Pietruszka | **+10%** do sumy za projekt (maks. 40%)<br /><br />*to o nią toczy się gra* |
   | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_lab.png" alt="restore_lab"  width="100" /> | Plaster    | odrobienie straconych **2xp** za lab<br /><br />*na wypadek wystąpienia dziur w kodzie* |

7. Wykonanie dodatkowej aktywności skutkuje otrzymaniem skrzynki z łupami. W zależności od rodzaju aktywności skrzynka może mieć różnią wartość, a co za tym idzie - mieć różną liczbę łupów do wyboru. Brązowe skrzynki zawierają jeden łup. Srebrne pozwalają wybrać jeden z dwóch (w momencie zdobycia skrzynki to Ty decydujesz, jaki łup zdobywasz). Złote skrzynki pozwalają na zdobycie dwóch łupów. Każdy łup zostaje aktywowany niezwłocznie po zdobyciu.

| Symbol skrzynki                                                      | Zawartość <br />(część laboratoryjna)                                                                                                           | Zawartość<br />(część projektowa)                                                                                                                | Rodzaj aktywności                                                        |
| -------------------------------------------------------------------- | ----------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------ | ------------------------------------------------------------------------ |
| <img src="https://raw.githubusercontent.com/Soamid/obiektowe-lab/refs/heads/master/img/reward_gold.png" alt="reward_gold"  width="100" />     | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_test.png" alt="restore_test"  width="60" /><img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_lab.png" alt="marchew" width="60" />      | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_lab.png" alt="restore_lab"  width="60" /><img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_proj.png" alt="pietrucha" width="60" />      | Wydarzenia specjalne                                                     |
| <img src="https://raw.githubusercontent.com/Soamid/obiektowe-lab/refs/heads/master/img/reward_silver.png" alt="reward_silver"  width="100" /> | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_test.png" alt="restore_test"  width="60" /> lub <img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_lab.png" alt="marchew" width="60" /> | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_lab.png" alt="restore_lab"  width="60" /> lub <img src="https://raw.githubusercontent.com/Soamid/obiektowe-lab/refs/heads/master/img/bonus_multiplier_proj.png" alt="pietrucha" width="60" /> | Wydarzenia specjalne,<br />Zadania dodatkowe                            |
| <img src="https://raw.githubusercontent.com/Soamid/obiektowe-lab/refs/heads/master/img/reward_bronze.png" alt="reward_bronze"  width="100" /> | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_test.png" alt="restore_test"  width="60" />                                                                         | <img src="https://raw.githubusercontent.com/Soamid/obiektowe-lab/refs/heads/master/img/bonus_restore_lab.png" alt="restore_lab"  width="60" />                                                                            | Wydarzenia specjalne,<br />Zadania dodatkowe,<br />Aktywność podczas lab,<br />Quizy na wykładzie  |

8. W trakcie semestru pojawią się liczne okazje do zdobycia skrzynek z łupami. Za każdą aktywność będzie można zdobyć jedną lub dwie skrzynki. Rodzaje dodatkowych aktywności:

   - **Zadania dodatkowe -** w niektórych konspektach do laboratoriów z Javy pojawią się dodatkowe, opcjonalne zadania. Aby otrzymać skrzynkę z łupem należy wykonać zadanie w tym samym terminie, co podstawową część laboratorium. W części laboratoryjnej przewidzieliśmy **3 takie zadania (3 skrzynki do zdobycia**). W części projektowej pojawią się **2 dodatkowe, całkowicie opcjonalne** laboratoria do samodzielnego przerobienia. Za każde z nich będzie można otrzymać po **2 skrzynki (łącznie 4 skrzynki)**. Dodatkowo za wyróżniający się projekt również będzie można zarobić dodatkową **srebrną skrzynkę**.
   - **Wydarzenia specjalne** - podobnie jak zadania dodatkowe będą polegały na wykonaniu aktywności poza zajęciami. Będą one miały jednak określony czas trwania, dłuższy niż tydzień. Przewidujemy **2 takie wydarzenia**, każde warte **złotą skrzynkę**.
   - **Aktywność na zajęciach lab** - podczas dyskusji na temat rozwiązań zadań laboratoryjnych prowadzący będzie czasem zadawał dodatkowe pytania, związane z rozumieniem kodu czy zagadnień poruszanych na wykładzie. Za odpowiedź na takie pytanie będzie można zarobić **brązową skrzynkę**.
   - **Quizy na wykładzie** - na niektórych wykładach będzie można wziąć udział w krótkim quizie podsumowującym omawiane na nim zagadnienia. Domyślnie za quizy nie są przyznawane nagrody, ale w wyjątkowych (zapowiedzianych wcześniej) sytuacjach będzie można w ten sposób otrzymać **brązową skrzynkę**.
   - W uzasadnionych przypadkach prowadzący może arbitralnie przyznać studentowi dodatkowy łup za inne, wyróżniające się aktywności.
   

### Roadmapa
Wszystkie łupy  (poza tymi z quizów), jakie można zdobyć podczas kursu są zawsze oznaczone przy instrukcjach do lab, ale dla wygody można też zaplanować sobie łowy na podstawie roadmapy (kliknij żeby powiększyć):

<img src="https://raw.githubusercontent.com/Soamid/obiektowe-lab/8ca479aa99689099ea1e37a81cc9040059bc6663/img/roadmap.png" alt="roadmapa" width="400" height="600" >

### FAQ

#### Ile mam czasu na wykonanie zadania z lab?

Domyślnie każde zadanie wykonujemy w ciągu tygodnia od jego zadania. W specyficznych przypadkach (np. lab wyprzedził wykład) prowadzący może przedłużyć ten czas. Dokładny deadline zawsze ustalamy z prowadzącym lab.

#### Czy muszę być obecny na zajęciach?

Tak, należy przychodzić na zajęcia laboratoryjne i projektowe. Dopuszczalne są 2 nieusprawiedliwione nieobecności w trakcie semestru. Każdą kolejną należy usprawiedliwić, żeby zaliczyć przedmiot. Kartkówki, które przepadły przez nieobecność można odrobić w przypadku pokazania sensownego, papierowego usprawiedliwienia (np. zwolnienie lekarskie, udział w konferencji itp). 

#### Czego trzeba nauczyć się na kartkówkę?

Kartkówka zawsze będzie dotyczyła tematu poruszanego na ostatnim wykładzie. Forma kartkówki to jedno pytanie zamknięte typu test wyboru z jedną poprawną odpowiedzią. Jeśli zajęcia lab są opóźnione względem wykładu to kartkówka ostatniego dotyczy wykładu, którego znajomość nie była jeszcze weryfikowana (np. jeśli mamy już wykład nr 3, a na lab była dopiero jedna kartkówka to kolejna dotyczy wykładu nr 2). Jeśli z kolei lab wyprzedza wykład to kartkówka nie odbywa się.

#### Czy mogę korzystać z AI podczas rozwiązywania zadań?

Wszystkie zadania oraz projekt należy pisać samodzielnie. Używanie chatbota/LLM do generowania rozwiązań zadań jest równoważne z oddawaniem cudzej pracy. Pamiętajcie, że uczycie się tu absolutnych podstaw programowania! Jeśli nie będziecie w stanie pisać kodu na takim poziomie samodzielnie, nie będziecie też w stanie w przyszłości weryfikować odpowiedzi chatbota i rozwiązywać mniej oczywistych problemów.

Zalecamy całkowite odcięcie się od wspomagania AI na tym przedmiocie. Dotyczy to nie tylko rozwiązań opartych o LLM, ale również maszynowo generowanych podpowiedzi w IntelliJ. Podpowiadamy jak je konfigurować [tutaj](guides/IntelliJ%20-%20porady%20i%20konfiguracja.md). 

Uwaga: prowadzący ma prawo wstawić 0xp za wcześniej ocenioną laborkę, jeśli podczas ustnej weryfikacji okaże się, że student nie zna swojego kodu i nie potrafi wyjaśnić dokładnie działania użytych przez siebie instrukcji.

#### Jak dokładnie działają mnożniki (marchewki i pietruszki)?

Każda zdobyta marchewka lub pietruszka zwiększa wartość wszystkich zdobytych xp za laboratoria z Javy lub projekt. Przykładowo, jeśli zwierzak  zdobędzie w trakcie lab 26xp (z 32 możliwych) oraz 3 marchewki to otrzyma sumarycznie `26 + 3*2,6 = 33,8xp`.

#### Czy mogę wykorzystać mnożniki zdobyte w trakcie lab na projekcie?

Nie, mnożniki działają zgodnie z ich oznaczeniami. W pierwszej części semestru zdobywamy marchewki (maksymalnie 3). W drugiej części semestru, w trakcie projektu pietruszki (maksymalnie 4).

#### Czy marchewki działają również na ćwiczenia z Gita?

Nie, mnożą one jedynie punkty zdobywane w trakcie lab z Javy (8 spotkań).

#### Czy weterynarz pozwala odrabiać zawalone kartkówki czy być zwolnionym z pisania kolejnych?

Tak. 

W zależności od sytuacji, weterynarz albo naprawia utracone punkty albo pomaga zdobyć punkty za kolejną kartkówkę. Można jednak mimo wszystko przystąpić do kartkówki - wtedy weterynarz zaaplikuje się do kolejnej, jeśli bieżąca zostanie zaliczona.

#### Czy plastry działają tylko na pojedyncze laborki?

Plastry działają również na ułamki straconych xp w różnych laborkach, regenerując maksymalnie 2xp. Przykładowo, jeśli z Lab1 zdobyliśmy 3 z 4xp, a z Lab2 3.5 z 4xp to zastosowanie plastra uzupełni nam brakujące 1.5xp. 

#### Skąd wiadomo jaki kolor skrzynki otrzymam za daną aktywność?

Rodzaje skrzynek z łupami są zawsze określane w konspekcie lub przez prowadzącego.  

#### Co się stanie, jeśli nie zdobędę wystarczająco xp by wykluć zwierzaka z Jaja przed startem projektu?

W takiej sytuacji należy normalnie wziąć udział w projekcie, ale liczyć się z koniecznością zaliczenia przedmiotu w terminie poprawkowym. Rezultat projektu może wpłynąć na ocenę uzyskaną w terminie poprawkowym. 

#### Czy muszę brać udział w quizach na wykładzie by mieć szansę na 5.0?

Absolutnie nie! Zarówno wykłady, jak i quizy na nich są nieobowiązkowe. Aby zdobyć maksymalną liczbę marchewek i pietruszek (mnożników) wystarczy zrobić np. dodatkowe zadania, które pojawiają się na niektórych laborkach - będą dokładnie 3 takie zadania w trakcie części laboratoryjnej i 4 w trakcie części projektowej. Ponadto można też brać udział w wydarzeniach specjalnych. Co więcej, zdobycie wszystkich możliwych mnożników i zrobienie zadań na max punktów pozwala w teorii nawet przekroczyć 100% możliwych do zdobycia punktów doświadczenia. Quizy na wykładzie to po prostu jeszcze jedna okazja by zdobyć nagrody.

